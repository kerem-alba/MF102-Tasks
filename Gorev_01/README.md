**Görev-1**

# **Temel HTML Sayfası Oluşturma**

## **Amaç:**

Bu görevde, HTML (Hypertext Markup Language) kullanarak basit bir web sayfası oluşturmanız gerekecek. Bu görev, temel HTML becerilerinizi geliştirmenize yardımcı olacak.

## **Görevler:**

### **1\. Sayfa Yapısı:**

- Bir başlık (Title) ekleyin ve bu başlığı sayfanın başlığı olarak belirtin.
- Aşağıdaki örnekte görüldüğü gibi sayfanızın düzenini (layout’unu) oluşturun.

  ![][image1]

### **2\. Menü:**

- Menü bölümünde şu seçenekler bulunmalıdır: Anasayfa, Hakkımızda, Eğitim, Yetenekler, Projeler, İletişim.

### **3\. Menü Bağlantıları:**

- Menünüzdeki her seçenek, ilgili sayfaya bağlantı vermelidir.
- Toplamda 6 bağlantı olmalıdır.

### **4\. İçerik Alanı(Content Area) :**

- Her sayfa için aşağıdaki elementlerden uygun olanlarla ayrı içerikler oluşturun:
  - Başlık (Heading) (\<h1\>..\<h6\>)
  - Paragraf (\<p\>)
  - Liste (örneğin, sırasız veya sıralı liste) (\<ul\> , \<ol\> vb.)
  - Resim (birkaç örnek resim ekleyin) (\<img\>)
  - Tablo (sayfa altındaki tabloya birkaç örnek veri ekleyin) (\<table\> vb.)
  - Form (\<form\>)

### **5\. Footer:**

- Sayfanızın alt kısmında bir footer elementi oluşturun.
- Footer'da adınızı ve soyadınızı yazın.

## **İpuçları:**

- HTML belgesi oluştururken, doğru etiketleri kullanmaya özen gösterin.
- Menü bağlantıları için "a" etiketini (anchor) kullanabilirsiniz.
- Resimleri eklerken "img" etiketini kullanmayı unutmayın.
- Tablo oluştururken "table", "tr", "td" vb. etiketleri kullanabilirsiniz.
- Doğru bir belge yapısı oluşturmak için başlık, paragraf ve liste etiketlerini kullanın.

## **Örnek İş Akışı:**

- HTML belgesini oluşturun.
- Logo, menü, içerik, ve footer için gerekli HTML elementlerini ekleyin.
- Menü bağlantılarını oluşturun ve her birini ilgili sayfaya bağlayın.
- Her sayfa için içerikleri ekleyin, başlık, paragraf, liste, resim vb. ekleyin.
- Son olarak, sayfanızın görünümünü tarayıcıda kontrol edin ve düzenlemeler yapın.

## **Notlar:**

- Bu ödev sadece HTML kullanımını içerir, CSS kullanımı gerektirmez.
- Ödevi tamamladıktan sonra, HTML dosyalarınızı ".html" uzantısıyla kaydedin ve teslim edin.

İyi çalışmalar\!

**Teslim:** HTML dosyalarını içeren klasörü zip’leyip classroom’da Görev-1 paylaşımına ek olarak ekleyin.
